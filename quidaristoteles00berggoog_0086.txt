ΒΕ Loco SENSERIT. 75

obstrictus, locum tamen pro spatio substituisset. Quas in hunc
tere modum describemus

Nos equidem, cum spatium mente concipiamus indefinitum,
qualitatis ac differentia omnino expers, corpora censemus,
utpote ad quietem mobilitatemque pariter accommodata, mi-
nime curare utrum huc an illuc ferantur. Metionem ergo non
cum natura corporis cohaerere, sed corpori velut extraneum
aliquid addi existimamus : ex quo sequitur ut varia nobis mo-

tionis genera non colore ut ita dicam physico, sed ratione
potius mathematica inter se differre videantur. Spatium igitur
indefinitum nostrum cum geometrica quadam motionis no-
tione consociemus: geometris motionem, haud aliter ac ligu-
ram, tradimus mathematice investigandam. Aristoteles vero
cum diversa motionis genera physico potiusquam geometrico

more distinxerit, aliumque crediderit esse motionis colorem
appetitumve quae deorsum tendat, alium motionis quae in
sublime cieatur, ea ipsa causa adductus estut spatium nos-
trum indefinitum omnino rejiceret, de loco autem loqueretur.
Molionem enim cum corpore cohaerescere arbitratur, ex ine
lima ejus natura efflorescentem : ignem, exempli gratia,
in sublime velutad peractionem lormae propriae contendere,
aquam autem tunc solum absolutam quiescere c'um inter ter-
ram etaera velut praeparatum cubile inveniat, —diversis igItur
inter se qualitatibus, diverso spiritu intus penetrari motio-
nem eam quae gravitatem significet, et illam quae levitate
cieatur. Qualitate autem si motus naturales inter se different,
qualitate quoque distinguentur motionum naturalium termini,
loca dico naturalia. At jam non agetur de spatio illo nostro
cujus partes geometricis tantummodo differentiis notabantur:
pro vacuo interminatoque spatio nunc locos habebimus, non
linitos solum magnitudine, sed et qualitate definitos. Mundus
igitur totus, animalis instar, e certis elementis constabit

 

