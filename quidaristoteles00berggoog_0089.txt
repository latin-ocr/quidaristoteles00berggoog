78 QUID ARISTOTELES

ratum, neque per communicationem ullam, sed concentu
quodam praestituto ceteris respondere. Aristoteles vero con-
sensum hujuscemodi neque animo concepit, neque etiam, si
concepisset, necessarium vel etiam utilem aestimavisset. Con-
stitit igitur in superficie corporis, corporique toti locum assi-
gnavit actu, partibus autem potestate tantummodo. Per hanc
distinctionem licuit Aristoteli et incolumem servare corporea-

rum partium inter se continuationem, et eo modo de spatio

disserere, ut nihil res ad extensionem pertinere videretur. In ’

hac igitur aetus potentiaeque distinctione invenies Aristoteliae '
disciplinae, quatenus locum ab extensione disjungit, nodum.
Ut paucis rem absolvamus, duplicem dicemus esse loci,

alteram eum infinito, alteram cum extensione cognationem,
s in qua illustranda recentiores philosophi graviter laborave-
runt. Aristoteles vero ita locum communem, ita locum primum
describit, ut hincab extensione, illinc ab infinito locum dis-
J'ungat, quaestionemque illam duplicem, qua torquebuntur

posteri, potius submovere quam expedire videatur.
vituperandus quidem ob id esset Aristoteles nisi sibi con-
scius luisset quaestionis submotae. nt neque ignoravit Demo-
criti de spatio vacuo infinitoque doctrinam, et illud vel maxime
posuit in laude Platonis quod primus hic de loco disseruisset ⁴.
Dillicultates igitur quae oriuntur espatio nostro libero
ac soluto praesensit, immo existimavit insuperabiles: in quo
vix peccavisse nobis videbitur, si animadverterimus recentio-
rem esse ac paene hesternam, quatenus ad cognitionem ipsam
potius quam adres cognitas pertinet, formae materiaequ'e
distinctionem. Spatium ergo, praemature a Leucippo Demo-
critoque emancipatum, eo modo voluit in corpora reduci ut

(1) Pltps. lV, 209, b, 16 : λέγουσι μὲν γὰρ πάντες εἶναί τι τὸν τόπον, τί δ’ἐσ-
τίν, οὗτος μόνος ἐπεχείρησεν εἰπεῖν.

 

